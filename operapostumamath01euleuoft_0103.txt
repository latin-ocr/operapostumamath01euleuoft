 

De numeris amicabilibus. 85

ΙΙΙ.

De niuneris anneabillbus.

(Conf. comm. arithm. Prooem. pag. XVII. N. 56. nec non Suppl. Prooem. N. 1.)

§v 1. Inter omnia problemata, quae in mathesi tractari solent, nunc quidem a plerisque nulla
magis sterilia atque ab omni usu abhorrentia existimantur, quam ea, quae in contemplatione naturae
numerorum et divisorum investigatione versantur. In quo judicio hodierni mathematici a veteribus
non mediocriter dissentiunt, qui hujusmodi speculationibus multo majus ' pretium constituere sunt
soliti. Etsi enim Veteres non ignoraverunt ex indagatione naturae numerorum parum utilitatis ad
eam matheseos partem, quae applicata vocari solet, et in investigatione rerum ad physicam potis-
simum pertinentium est posita: tamen nihilominus in scrutandis numerorum proprietatibus multum
studii et laboris consumserunt. Praeterquam enim, quod ipsis investigatio veritatis per se laudabilis
atque humana cognitione digna videretur, probe etiam senserunt his rebus ipsam artem inveniendi
mirum in modum amplificari, mentisque facultates ad graviora negotia expedienda aptiores reddi.
Neque etiam ipsos in hac opinione deceptos fuisse, summa incrementa, quibus analysis ab his tem-
poribus est locupletata, manifesto testantur; maxime enim verisimile videtur hanc scientiam nunquam
ad tantum perfectionis gradum perventuram fuisse, nisi Veteres tantum studium in hujusmodi quae-
stionibus evolvendis, quae hodie ob sterilitatem tantopere a plerisque contemnuntur, collocavissent.
Hincque eo minus dubitare licet, quin his rebus ulterius excolendis„ etiam in posterum analysi in-
signia incrementa afferantur.

⁴ § 2. Antiquissimis jam temporibus Euclides multas praeclaras numerorum proprietates collegit,
veramque rationem numeros perfectos inveniendi tradidit, ut mirum sit, plures recentiores mathema-
ticos in hoc genere tam misere esse hallucinatos. Ex Diophanti autem temporibus luculenter apparet,
tam Graecos quam Arabes plurimum studii in numerorum doctrina excolenda posuisse: quod idem
institutum post restauratum in Europa litterarum studium primi matheseos cultores summa industria
sunt prosecuti; hocque ipso viam ad altiores investigationes praeparaverunt. Cartesius certe, cui
praecipue partes promotae analyseos merito debentur, speculationes numericas minime ¹est aspernatus,
atque multo magis in hoc negotio elaboraverunt Fermatius et Fre niclius‚ qui etiam acutissimum
mathematicum Wallisium quasi invitum ad hoc studium excitaverunt, quemadmodum ex commercio
epistolico, secundo ejus operum tomo inserto, ahunde perspicere licet. Inter eos vero quiin Germania
sese primo ad algebram applicuerunt, Micha‘el Stifel imprimis magnam laudem est adeptus, qui

