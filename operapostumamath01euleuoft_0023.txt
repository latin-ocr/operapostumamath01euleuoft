 

Tractatus de numerorum doctrina Cap. 1. ¹ 5

27. Multipla ergo nohis erunt ejusmodi numeri, qui cujuspiam numeri, praeter unitatem, sunt
multipla (excluso simplo), constabunt ergo duobus factoribuS, quorum alter alterius respectu tanquam
index spectari· potest.

³28. Factum ergo ab, cujus factores sunt a et b, est multiplum tam ipsius α quam ipsius b.
Quatenus est multiplum ipsius a, index est b, quatenus autem est multiplum ipsius b, index est α.

29. Multipla hujus sacti ab simul erunt multipla tam ipsius a, quam ipsius b. Sit nab tale
multiplum, cujus index sit n, et quia ctiam est multiplum ipsius n, erit multiplum uniuscujusque
horum numerorum n, a et b.

30. Hinc patet etiam in facto ex tribus factoribus constante, tres factores inter se esse permu-
tabileS‚ atque tale sactum abc non solum esse multiplum singulorum a, b, c, sed etiam factorum ex
binis ab, ac, bc.

. 31. Si in serie numerorum 1, 2, 3, 4, 5, 6, 7, etc. omnia multipla deleantur, reliqui numeri
non erunt multipla ullius numeri (quandoquidem simpla excludimus), hique numeri vocantur simplices,
vel primi.

32. Deletis scilicet multiplis binarii 4, 6, 8, 10, 12, etc. restat haec series 1, 2, 3, 5, 7, 9,
11, 13, 15, 17, 19, 21, etc.; hinc porro extinguantur multipla ternarii 6, 9, 12, 15, 18, 21, etc.
quae quidem adhuc adsunt, et restat 1, 2, 3, 5, 7, 11, 13, 17, 19, 23, etc.; ita relinquentur
tandem numeri primi 1, 2, 3, 5, 7, 11,·13, 17, 19, 23, 29, 31, 37, 41, 43, 47, 53, 59, etc.

33. Si ergo p sit numerus primus, is neque inter multipla binarii neque inter multipla cujus-
quam alius numeri occurrit, neque ergo hujusmodi facto ab ullo modo exhiheri potest, nisi sit vel

11:71, vel b: 1, quos autem casus exclusimus (26).

34. Omnes numeri, qui non sunt primi, vocantur compositi5 unde patet omnes numeros com-
positos esse multipla aliorum numerorum minorum, qui cum iteruin sint primi, vel multipla aliorum
denuo minorum, multipla autem cujusvis producti sint simul multipla singulorum ejus factorum,
sequitur omnes numeros compositos tandem reduci ad multipla numerorum primorum.

35. Omnis ergo numerus est vel primus, vel multiplum cujuspiam numeri primi3 quo posteriori
casu cum numerus sit compositus, omnis numerus compositus exhiheri potest producto, cujus singuli

factores sint numeri primi.

36. Inter numeros compositos primum occurrunt ii, qui constant duobus tantum factoribus
primis. Veluti si p et q denotent duos numeros primos quoscunque, productum pq in genere exhi-

bebit ejusmodi numeros compositos primae speciei, qui duobus tantum constant factoribus primis.

37. Talis ergo numerus compositus pq erit tam multiplum numeri q, indice existente p, quam
multiplum ipsius p, indice existente q, neque vero ullius alius numeri erit multiplum. Si enim esset
multiplum alius cujuspiam numeri a, indice existente b, hi numeri α et b ejus essent factores,

contra hypothesin.

38. Hujusmodi autem productum pa. cujus quidem factor p est primns, alter vero α com-
positus, factores habens α, β, γ, etc„ non solum erit multiplum numerorum p et a, sed etiam inter

multipla numerorum α, β, γ, etc. occurret.

